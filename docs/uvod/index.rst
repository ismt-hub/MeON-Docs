Концепт
=======

Ако бисмо у једној реченици морали да објаснимо шта је MeON, дефиниција би била следећа:

MeON
   софтверски систем намењен евиденцији, праћењу и контроли процеса у области набавки у државним предузећима

Да бисмо на прави начин разумели шта ова дефиниција заиста значи, шта MeON може пружити кориснику и на који начин, детаљније ћемо се позабавити набавкама као процесом.

Увод
----

Набавка у најопштијем смислу предстаља процес у коме наручилац добара, услуга или радова предузима одређене радње у циљу набавке под најповољнијим условима по њега. У случају државне управе, конкретну набавку можемо гледати као пројекат који има своје фазе:

* Планирање
* Спровођење
* Реализација

Процес почиње планирањем набавке, анализом захтева и тржишта. Спровођење је фаза у којој се набавка покреће, дефинише се детаљна спецификација, прикупљају се понуде, евалуирају и врши се коначна одлука. Фаза реализације почиње потписом уговора о сарадњи и спроводи се (и контролише) раније договорена набавка добара, услуга или радова. У свим својим фазама, процес набавке захтева:

* ангажовање и интеракцију више субјеката у оквиру и ван саме организације
* поштовање одређених законских и интерних директива/регулатива 
* евиденцију документације
* транспарентнонст и контролу процеса
* ...

.. image:: ../_static/img/nab_dok.png
   :width: 600

Мноштво је података који се евидентирају и прате у току процеса. У првом реду су то законска документа попут Плана, разних Одлука, Обавештења или Позива, Конкурсне Документације, Уговора или Фактура. Неки од њих су јединствени, неки се понављају, неки су измене основних докумената итд. Такође, могу се евидентирати подаци који служе искључиво интерним потребама организације попут задужених лица, статуса или рокова. Статус плаћања фактуре, задужено лице или рок за израду конкурсне документације су подаци који су саставни део процеса исто колико и законска документа. Када се број набавки у предузећу мултиплицира са количином података о једној набавци, добијамо велики број података који се прати. Све ове податке MeON омогућава да се евидентирају лако и благовремено, без обзира којег су типа и значаја. Уз то, омогућена је и колаборација корисника на тему конкретне набавке, уговора, фактуре или било ког другог ентитета.  

.. HINT::
   MeON апликација омогућава кориснику да евидентира како законске тако и податке које се тичу интерне организације

Ентитети
--------

Појам ентитета ћемо најлакше разумети ако пођемо од потребе за конкретним податком о набавци (у било којој од фаза). Нпр. корисник може тражити конкретан податак о Решењу о образовању комисије: чланове комисије или датум објаве. Такође, може тражити податке о одређеној Конкурсној документацији: рок за израду, задужено лице или статус. Најпростије речено, ентитети представљају појмове чији подаци се евидентирају и прате или на основу којих се одвија колаборација у MeON апликацији. Дакле, то су: Набавка, Решење, Позив, Обавештење, Конкурсна Документација, Уговор, Фактура итд. Ентитети су у одређеним хијерархијским везама са другим ентитетима у циљу лакше евиденције и праћења. Тако нпр. имамо ентитет Набавке који представља основни ентитет у хијерархији. Њему припада Конкурсна Документација, Решење о образовању комисије или Уговор. Уговору припада Фактура. Испод Конкурсне Документације је Питање. 

Комплетан модел можете погледати овде.

Сваки од поменутих ентитета садржи одређени број података који се прате. Већ смо закључили да постоје како законски тако и атрибути намењени интерним потребама организације. Ентитете у MeON апликацији можемо евидентирати, претраживати кроз регистар или филтрирати по овим атрибутима.

Атрибути
---------

Атрибути су основне карактеристике ентитета који се евидентирају и прате. Најпростији пример за то је Процењена вредност Набавке. То може бити и Рок за предају понуда или Плаћена вредност Фактуре. Ово су обично прости типови података попут: 

* слова (назив Набаке, назив Понуђача, разни описи)
* бројева (број Понуђача, број Партија)
* износа (процењена вредност Набавке, плаћена вредност Фактуре, уговорена вредност)
* предефинисаних вредности (статус Набавке, тип Набавке, статус Фактуре итд).

Комплетан модел можете погледати овде.

Инстанце
---------
Вероватно сте приметили да користимо велико прво слово код навођења ентитета. Ово чинимо да бисмо направили јасну диференцијацију између Ентитета и Инстанци. Поменули смо да ентитети представљају појмове који се користе у процесу набавке (Набавка, Конкурсна Документација, Уговор, Фактура). Предузеће у свакодневном раду евидентира и прати велики број набавки, документације, уговора итд. Овде ћемо увести појам Инстанце која представља конкретно појављивање одређеног ентитета. То може бити набавка бр. 202-1404/19 или уговор бр.6841/20. Инстанца ентитета представља конкретан документ који поседује конкретне информације а које даље кориснику омогућавају рад, анализу и контролу процеса конкретне набавке. У наредном тексту ћемо користити појам инстанце када се будемо реферисали на неки конкретан документ:

* инстанца Набавке (набавка бр. 202-1404/19)
* инстанца Уговора (уговор бр. 4453/20)
* инстанца Фактуре (фактура бр. 345345/20)

Пакети
-------

Кад гледамо податке из угла корисника, јасно је да одређени корисник има право приступа одређеним ентитетима и атрибутима. Тако се нпр. финансијска служба  треба бавити Фактурама, и одређеним деловима Уговора. Такође, финансијска служба треба имати основне информације о Набавци попут типа и врсте, или релевантних особа. ИТ служба се треба бавити Конкурсном Документацијом. Начелници нпр једини могу знати процењене вредности Набавке, остали не.

Све ово је решено кроз пакете који одређују то шта све корисник може видети у оквиру целокупног регистра набавки (са свим пратећим документима/подентитетима). Дакле, основна улога пакета је да из мноштва података који се евидентирају кроз организацију, одређеном кориснику пружи само њему релевантне:

* Ентитете
* Атрибуте

Пакети пружају још додатних могућности али о томе такође касније.
